```{article-info}
:author: basics
:date: "{sub-ref}`today`"
:read-time: "{sub-ref}`wordcount-minutes` min read"
```

(physics-hs:mechanics:inertia)=
# Inerzia

## Massa e distribuzione di massa

La massa è la grandezza fisica che rappresenta la quantità di materia (**todo** *Non confonderla con la mole, definita come quantità di sostanza, una volta affermatasi la teoria atomica*)

In meccanica classica, la può essere definita in maniera operativa:
- tramite la sua [interazione gravitazionale](physics-hs:mechanics:actions:gravitation) con altri corpi dotati di massa
- come una misura della resistenza di un sistema ai cambiamenti del suo stato di moto in risposta a una forza applicata, come sarà chiaro dalle equazioni della [dinamica](physics-hs:mechanics:dynamics)


## Quantità dinamiche
Come sarà chiaro nello sviluppo delle [equazioni di moto di un sistema](physics-hs:mechanics:dynamics:eom:points), la definizione di alcune grandezze dinamiche additive risulta naturale, fornendo dei concetti utili e sintetici per la costruzione di un modello e l'interpretazione dei fenomeni fisici.

Queste grandezze dinamiche combinano la massa e la sua distribuzione con le grandezze cinematiche del sistema. In particolare, risulta utile definire tre grandezze:
- quantità di moto
- momento della quantità di moto
- energia cinetica

Le [equazioni del moto](physics-hs:mechanics:dynamics:eom) dei sistemi rappresentano delle equazioni differenziali che mettono in relazione la variazione di queste quantità dinamiche con la causa di queste variazioni, in generale riconducibile ad [azioni](physics-hs:mechanics:actions) agenti sul sistema.

Sotto opportune ipotesi, queste grandezze dinamiche sono costanti del moto, come descritto dalle [leggi di conservazione](physics-hs:mechanics:dynamics:conservation).

Le 3 grandezze dinamiche possono avere espressioni diverse, a seconda del sistema di interesse. Nel caso di corpi rigidi, queste possono essere espresse in termini di velocità di un punto materiale e della velocità angolare del corpo.

