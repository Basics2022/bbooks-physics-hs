<!--
```{article-info}
:author: basics
:date: "{sub-ref}`today`"
:read-time: "{sub-ref}`wordcount-minutes` min read"
```
-->

(physics-hs:mechanics:inertia)=
# Inerzia

L'inerzia di un sistema meccanico rappresenta una misura della sua resistenza al cambiamento dello stato di moto, in seguito all'applicazione di forze esterne sul sistema: la combinazione delle proprietà inerziali di un sistema con le grandezze cinematiche che ne caratterizzano il moto produce infatti le [quantità dinamiche](), la cui variazione nel tempo è legata all'azione delle azioni esterne sul sistema dai principi della dinamica e dalle equazioni di moto che governano la dinamica dei sistemi.
Le proprietà inerziali di un corpo dipendono dalla sua massa e dalla distribuzione nello spazio della sua massa.

**Ma cos'è la massa?**[^mass-def] la massa è una grandezza fisica che rappresenta la quantità di materia e si manifesta:
- tramite la sua [interazione gravitazionale](physics-hs:mechanics:actions:gravitation) con altri corpi dotati di massa;
- come una misura della resistenza di un sistema ai cambiamenti del suo stato di moto in risposta a una forza applicata, come sarà chiaro dalle equazioni della [dinamica](physics-hs:mechanics:dynamics)

```{prf:example} Massa gravitazionale e massa inerziale

Le due manifestazioni diverse della massa possono essere usate come definizione di due grandezze diverse: l'interazione gravitazionale di un sistema con altri corpi dotati di massa può essere usata per definire la **massa gravitazionale** del sistema; il cambio di moto dello stesso sistema quando soggetto ad azioni esterne può essere usato per definirne la **massa inerziale**. L'evidenza sperimentale dimostra che le due grandezze fisiche così definite sono omogenee e producono lo stessa misura: si può pensare ai due procedimenti come due metodi di misura differenti della stessa grandezza fisica, che usano due interazioni differenti della massa con altri oggetti fisici.

```

Dal punto di vista operativo, la massa di un sistema - quando possibile dal punto di vista pratico - può essere misurata tramite la sua interazione con un campo di gravitazione noto, tramite una **bilancia**

[^mass-def]: La risposta alla domanda "cos'è la massa?" potrebbe implicare una conoscenza "vera" - qualsiasi cosa significhi - del concetto di "massa". Anche qui, come già in altre parti, la domanda "cos'è...?" può essere sostituita con "cosa intendiamo per...?", e una "risposta operativa" può essere ritenuta soddisfacente, poiché rispecchia la modalità di conoscenza e formazione del sapere in ambito scientifico: senza entrare in ambiti filosofici più astratti, in fisica siamo contenti di definire qualcosa tramite le sue interazioni ed effetti su altri sistemi, le sue proprietà, e un processo affidabile per la sua misura.

(physics-hs:mechanics:inertia:mass-density)=
## Massa e distribuzione di massa

**todo** Densità



(physics-hs:mechanics:inertia:dynamical-quantities)=
## Quantità dinamiche
Come sarà chiaro nello sviluppo delle [equazioni di moto di un sistema](physics-hs:mechanics:dynamics:eom:points), la definizione di alcune grandezze dinamiche additive risulta naturale, fornendo dei concetti utili e sintetici per la costruzione di un modello e l'interpretazione dei fenomeni fisici.

Queste grandezze dinamiche combinano la massa e la sua distribuzione con le grandezze cinematiche del sistema. In particolare, risulta utile definire tre grandezze:
- quantità di moto
- momento della quantità di moto
- energia cinetica

Le [equazioni del moto](physics-hs:mechanics:dynamics:eom) dei sistemi rappresentano delle equazioni differenziali che mettono in relazione la variazione di queste quantità dinamiche con la causa di queste variazioni, in generale riconducibile ad [azioni](physics-hs:mechanics:actions) agenti sul sistema.
Sotto opportune ipotesi, queste grandezze dinamiche sono costanti del moto, come descritto dalle [leggi di conservazione](physics-hs:mechanics:dynamics:conservation).

Le 3 grandezze dinamiche possono avere espressioni diverse, a seconda del sistema di interesse. Nel caso di corpi rigidi, queste possono essere espresse in termini di velocità di un punto materiale e della velocità angolare del corpo.

