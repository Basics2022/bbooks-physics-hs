(physics-hs:modern:intro)=
# Introduzione alla fisica del XX secolo

Alla fine del XIX secolo, la fisica ha a disposizione alcune teorie mature - meccanica, teromdinamica, ed eletteromagnetismo - per la descrizione e la previsione di fenomeni fisicie applicazioni di successo.

L'identificazione della luce come fenomeno ondulatorio sembra poi fornire una risposta definitiva all'indagine sulla natura della luce. Un modello continuo della luce si accompagna ai modelli continui usati in meccanica per la descrizione dei fluidi e dei solidi che, insieme alla termodinamica hanno permesso il forte progresso tecnico e industriale del secolo.

Il modello atomico, discreto, della natura sembra evidente ai chimici, ma fatica a trovare spazio in fisica.

Ma quando sembra che la materia abbia raggiunto uno stato definitivo, si iniziano a intravvedere delle crepe con nuove esperienze che non riescono ad essere spiegate con le teorie formulate fino ad allora: effetti di interazione materia/elettricità  (piezoelettrico, Peltier,...), luce/materia (spettro di corpo nero, effetto fotoelettrico), spettri di assorbimento ed emissione discreti, fluorescenza e fosforescenza. A queste esperienze, si aggiunge l'incompatibilità tra la teoria meccanica classica e l'elettromagnetismo (che porterà alla relatività ristretta) e alcune osservazioni astronomiche (precessione perielio di Mercurio) sono discordi con la teoria classica della gravitazione di Newton (e questo porterà alla relatività generale).

Nuove e più approfondite indagini sulla natura della materia e della luce e sulla loro interazione, condurranno all'affermazione di una nuova meccanica, a una nuova teoria della gravitazione e all'affermazione del modello atomico della materia (approccio di meccanica statistica): a partire dall'indagine sulla stabilità della materia (la radioattività) verranno formulati modelli di atomo, e successivamente a una teoria in grado di descrivere i fenomeni a livello atomico: la meccanica quantistica. 

````{only} html
**Contenuti.**

```{dropdown}
```
```{dropdown}
```
```{dropdown}
```

````
